Files and tools for the VLS 6.60 Laser cutter at Chomskylab which is partly owned by DDlab

A windows only driver (UCP INSTALLER) for the laser is found here: [http://www.ulsinc.com/downloads/]


#Brug af lasercutteren i prototyperummet
Der er en række ting, man skal være opmærksom på ved brug af lasercutteren og dem kan du læse om lige her. 

**Inden du går i gang**

Inden du går i gang er her et par ting, der er smart at huske på:
- Du kan booke tid på lasercutterkalenderen, som du får adgang til, når du består prøven. Du finder den [her](https://www.google.com/calendar/embed?src=8p6892bhusumaecbbeg15rtosc%40group.calendar.google.com&ctz=Europe/Copenhagen).
- Når du skærer i acryl, så vent med at tage beskyttelsesfilmen af så længe som muligt. Så bliver det pænere når du skærer, og dit materiale bliver ikke så nemt ridset.

*Hvis du gør dig egne erfaringer eller har tips, så giv dem meget gerne videre til medstuderende og DD Lab*

**Når du laver din fil i Illustrator**

Inden du gør i gang, så hent skabelonen til Illustrator [her](https://github.com/DDlabAU/Laser-Cutter-Things/blob/master/VLS_6.60_Illustrator_Template.ait?raw=true). Den er sat op med de rigtige mål (450 mm. x 800 mm.) og farvepaletten er gjort klar til lasercutteren. Åbn den i Illustrator.

Husk at dine streger/stroke skal sættes til 0,02 mm. Lasercutteren ser bort fra streger der er over 0,025 mm. så derfor er det vigtigt at huske dette. Husk at det er 0,02 *mm* og ikke *pt.* som er Illustrators standard. Illustrator ændrer automatisk til noget a la 0,0567 pt. og det er fint.

Det kan være svært at se så tynd en streg på skærmen, så tegn evt. med en tykkere streg og ændr når du er klar til at lasercutte. Du kan vælge alle ting med samme karakteristika (farve + stregytkkelse) ved at gå til Select —> Same —> Appearance i Illustrators menu. 

Stregfarven for de ting du skal skære skal være “RGB rød” hvilket du vælger ved at klikke på den lille pil til venstre for ‘Stroke’-teksten i menubaren øverst til venstre. Den er allerede kodet ind i femte række med mærkaten ‘Through cut’. Ved siden af den er den sorte farve. Den angiver du som fyld/fill på det område du vil have graveret.

Hvis du ønsker at ‘vektorgravere’ skal du vælge ‘Blue’ samme sted. Det kan betale sig at vektorgravere hvis du har tynde streger som f.eks. på et landkort.

Når du har sikret dig at din stregtykkelse er 0,02mm. der hvor du vil skære er RGB rød (altså 255,0,0), der hvor du vil gravere er RGB sort (altså 0,0,0) og der hvor du vil vektorgravere er RGB blå (altså 0,0,255) kan du gemme din fil på en USB stick der kan læses af Windows, tage dit materiale under armen og gå over i Chomsky.

**Når du skal lasercutte og færdes i prototyperummet**

Der er en masse enten dyrt eller farligt udstyr i prototyperummet, så opfør dig forsigtigt derinde. Døren lukker heller ikke af sig selv altid, så luk den selv og undgå at alarmen går. Linsen på lasercutteren renses med linserens eller isopropylalkohol og en linserenseklud/linsepapir hvilket gøres af Lab Staff. Den koster 10.000 kr. og hvis den går i stykker kan andre ikke bruge lasercutteren, så derfor er det vigtigt at kontakte Mark Moore eller en anden fra Labtools hvis der er noget (inkl. dig selv eller andre) der ikke opfører sig normalt i prototyperummet. Det er ikke tilladt at lasercutte i klorholdige materialer, metal eller glas. Hvis du er i tvivl om noget, så spørg i DD Lab.

Udsugningen skal ALTID være tændt, når der lasercuttes. Også selvom du bare graverer. Hvis der alligevel skulle gå ild i dit materiale, så forsøges ilden først slukket med spraydåsen med kølespray, der står ved lasercutteren. Hvis det ikke slukker ilden bruges skumslukkeren der hænger lige til højre for døren (og Labtools kontaktes naturligvis). Lasercutteren stopper automatisk, når du åbner den. For at genoptage det igangværende projekt trykkes på pauseknappen på lasercutteren. Hvis du trykker på start i stedet vil opgaven starte forfra.

Du har ansvaret for tingene, når du er i rummet som kørekorthavende, så lad være med at lukke andre ind. Der står sandsynligvis nogle materialerester i rummet, dem kan man frit bruge, men brug også lige din sunde fornuft og spørg eller hold fingrene væk, hvis der er noget der ligner et igangværende projekt. Det er OK at låne en skydelære eller lignende kortvarigt, men husk altid at lægge tingene tilbage med det samme.

Når du har indlæst til Illustratorfil på PCen ved lasercutteren og dobbelttjekket dine stregtykkelser og farver, skal du følge punkterne på træpladen på opslagstavlen for at lykkes med dit projekt på en fornuftig og sikker måde.